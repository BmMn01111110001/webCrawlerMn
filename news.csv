Мэдээлэл,Ангилал
" Шинэ коронавирусын өвчлөл дэлхий олон оронд гараад буй энэ үед та бүхнийг эрсдэлээс сэргийлж, банкны үйлчилгээг гэрээсээ авахыг уриалж байна. Харилцагч та заавал банканд ирж дараалал үүсгэхгүйгээр цахим үйлчилгээний цогц шийдэл бүхий Төрийн банкны Гялсбанк үйлчилгээг ашиглан дараах үйлчилгээг авах боломжтой. Үүнд: Дэлгэрэнгүй мэдээллийг Төрийн банкны https://www.statebank.mn/w/mn/m323 цахим хуудас, https://www.facebook.com/189005597870505/videos/162397918392400/ фэйсбүүк линк болон 1800-1881 лавлах утсаар авна уу. Төрийн банк Эрсдэлгүй ирээдүйн баталгаа",эдийн засаг
"Засгийн газрын хэрэгжүүлэгч агентлаг Мал эмнэлгийн Ерөнхий газрын дарга, Малын Ерөнхий эмч Д.Түмэндэмбэрэл, Мал сүргийг хулгайн Гэмт халдлагаас хамгаалах Монголын нийгэмлэгийн гүйцэтгэх захирал Ц.Энхбат нар өнөөдөр хамтран ажиллах Санамж бичиг байгууллаа. Санамж бичгийн хүрээнд мал эмнэлгийн гэрчилгээний системийг ашиглан мал сүргийг хулгайн гэмт халдлагаас хамгаалах, урьдчилан сэргийлэх, мал амьтны шилжилт хөдөлгөөнд хяналт тавих, гарал үүслийг тогтоох тогтолцоог хэрэгжүүлэх, малын гаралтай түүхий эдийг эдийн засгийн эргэлтэнд оруулах ажлыг үе шаттайгаар зохион байгуулахаар тусгасан байна. Мөн малыг цахим бүртгэлжүүлэх, цаашид ялган тэмдэглэх ажлыг үргэлжлүүлэн хийх юм байна. Мал эмнэлгийн гэрчилгээний системийг ашиглаад малын хулгайг бууруулах, малын шилжилт хөдөлгөөнийг хяналтанд авна гэж талууд үзэж байгаа юм. Өөрөөр хэлбэл Сум дүүргийн нутаг дэвсгэрт худалдаалагдаж байгаа мал амьтны түүхий эдийн гаралтай бүтээгдэхүүн нь мал эмнэлгийн гэрчилгээтэй байх аж. Энэхүү ажлын хүрээнд цахим мэдээллийн санг бүрдүүлэн ажиллах юм байна.",эдийн засаг
"Эрхэм танд Дархлаа дэмжих цэвэр агаартай 30,000м2 тохижилтын ногоон байгууламж бүхий цэцэрлэгт хүрээлэнтэй RIVER VILLA хотхоныг санал болгож байна.  /Тав тухтай хүүхдэд ээлтэй аюулгүй, авто машингүй тоглож наадах ногоон орчин/ ОНЦЛОХ МЭДЭЭ  / Эрүүл амьдралын үндэс болсон цэвэр агаар, Сэлбэ голын эрэг дээр цэцэрлэгт хүрээлэнтэй хотхон / Загварын байр ашиглалтанд орлоо.  / Бид таныг өдөр бүр 10-19 цагийн хооронд Их наяд плаза-н 1 давхарт урьж байна /   БҮРЭН ШИНЭЧЛЭГДСЭН RIVER VILLA ХОТХОН Герман архитекторын шийдлээр Герман стандартын дагуу баригдаж буй RIVER VILLA хотхон захиалга авч эхэллээ. Захиалагч таны хэрэгцээ, сонголтонд нийцсэн бүрэн шинэчлэгдсэн шинэ төлөвлөлт, бодит үнэ, орчин үеийн интерьер дизайн, сонголт ихтэй стандарт болон дуплекс,пентхаус орон сууцыг бид таньд санал болгож байна. Хан-уул дүүргийн 15 дугаар хорооны нутаг дэвсгэр Замын цагдаагын чанх урд Сэлбэ голын эрэг дээр цогцлоож буй RIVER VILLA хотхоны давуу талууд  2 өрөө 46-75,5м.кв   3 өрөө 73,5-116,5м.кв  4 өрөө 109м.кв  5 өрөө 160м.кв   3-8 өрөө 95-294м.кв Стандарт, Дуплекс загварын орон сууц болон тансаг зэрэглэлийн задгай террастай Пентхаус загварын 28 өрөөний сонголттой.      /Таны гэр бүлд амгалан тайван байдал авчрах цэлгэр Германы Rehau брэндийн вакум цонх/  /Солонгосын №1 LG Hausys брэндийн амьсгалдаг эко ханын цаас/  /Чанарын илэрхийлэл болсон Германы Braun брэндийн лифтээр тоноглосон./   /Японы Nippon брэндийн байгальд хор нөлөөгүй будаг эмульс/  /Австри улсын Egger брэндийн паркетен шал/  / Японы №1 Дэлхийд чанараараа танигдсан TOTO брэндийн сангийн тоноглол/ Герман архитекторын зураг төслийн дагуу, Герман стандартаар баригдаж буй RIVER VILLA green residence-ийн энгийн стандарт орон сууц нь 46- 160 мкв 2-5 өрөөний сонголтуудтай бөгөөд 95-294 мкв 3-8 өрөөний сонголттой дуплекс,пентхаус загваруудаас та өөрийн хүссэн орон сууцаа сонгоорой. Энэ удаа эрхэм танд орчин үеийн интерьер загварын цогц болсон RIVER VILLA хотхоны 78,9 м.кв стандарт 3 өрөө орон сууцыг дэлгэрэнгүй танилцуулж байна.  /78,9 м.кв стандарт 3 өрөө орон сууцны зохион байгуулалт/  /78,9 мкв стандарт 3 өрөөний орчин үеийн загварын интерьер бүхий зочны өрөөний ухаалаг зохион байгуулалтаас/  /78,9 мкв стандарт 3 өрөөний зөв төлөвлөлт бүхий Гал тогооны хэсэг/  /78,9 мкв стандарт 3 өрөөний таны тав тухыг бүрэн хангасан мастер унтлагын өрөө/  /78,9 мкв стандарт 3 өрөөний таны алдрай бяцхан үрийн унтлагын өрөөний хэсэг/  Та урьдчилгаа 10%-иа төлөөд хүссэн байраа хүссэн давхартаа захиалаад байр ашиглалтанд орох хүртэл урьдчилгаа төлбөрөө ямар ч хүүгүй бүрдүүлж төлөн шинэ орон сууцтай болоорой.  ① Жилийн 0%-н хүүтэй зээлээр байртай болох боломжтой. “Улаанбаатар пропертиз” ХХК-н зүгээс эрхэм хэрэглэгч та бүхэнд зориулан “Централ капитал” банк бус санхүүгийн байгууллагатай хамтран Монголд анх удаа 0%-н хүүтэй орон сууцны зээлийг олгож эхэллээ. Бид хамгийн уян хатан нөхцөлийг сонгож танд зээлээ санал болгож байна. Үүнд   /Централ капитал ББСБ/  /Эрхэм танд 0%-н хүүтэй зээлээр шинэ орон сууцтай болох боломжийг зөвхөн UB ПРОПЕРТИЗ олгож байна./ Урьдчилгаанаас хамаарсан м2-н урамшуулал Эрхэм та урьдчилгаа төлбөрөөс хамааран м2-н бодит үнийн хөнгөлөлт эдлэх боломжтойгоос гадна. Төлбөрийн нөхцөлөөс хамааран өгөх урамшуулал зэрэг хамгийн таатай нөхцөлүүдийг бид санал болгож байна. ② Засгийн газраас хэрэгжүүлж буй ХААН БАНК , ХУДАЛДАА ХӨГЖЛИЙН БАНКНЫ 8%-н  зээлд  хамрагдах боломжтой Хаан банкны ипотекийн 8%-н зээлд хамрагдах боломж Та урьдчилгаа 30% төлөөд Хаан банкны ипотекийн зээлд хамрагдах бүрэн боломжтой.   Худалдаа хөгжлийн банкны ипотекийн 8%-н зээлд хамрагдах боломж   / Зөвхөн таньд зориулан урьдчилгаа төлбөрөөс хамааран МӨНХХАДА Land200 авах хөнгөлөлтийн эрхийн бичиг бэлэглэнэ/  /Захиалагч бүрт эзэгтэй таны гэрийн чимэг болсон Германы render брэндийн Гал тогооны тавилга, Үүдний шкаф бэлэглэнэ/  / Гэрээ хийсэн захиалагч бүрт цахилгаан бараа бэлэглэнэ/  /ШИНЭ СОНГОЛТ брэнд тавилгын их дэлгүүрийн 5%-н хөнгөлөлтийн эрхийн бичгийг захиалагч бүртээ бэлэглэнэ/  /PC MALL их дэлгүүрээс цахилгаан бараа худалдан авах 5%-н онцгой хөнгөлөлтийн эрхийн бичиг бэлгэнд аваарай/  /Захиалагч бүртээ BSB мебель дэлгүүрийн 3% хөнгөлөлтийн эрхийн бичиг бэлэглэнэ  /Бид таныг өдөр бүр 10-19 цагийн хооронд загварын байрандаа урьж байна.ИХ НАЯД плаза-н 1 давхарт, MN TOWER-н 18 давхарт/  Вэб сайт: www.ubproperties.mn Facebook: Ulaanbaatarproperties RIVER VILLA: Дэлгэрэнгүй мэдээлэл авах утас: 77009919  Борлуулалтын алба 88818242, 99092637, 86039999 Борлуулалтын алба 80000535, 88030203 Захиалга авах оффис: ЧД, 5-р хороо, MN TOWER,Улаанбаатар пропертиз ХХК ",эдийн засаг
"Сүүлийн жилүүдэд дэлхий дахинд нийгмийн үе, үе хоорондын ялгаа нь зөвхөн нийгмийн салбарын бус бүх шинжлэх ухаанд хамаарахуйц өргөн цар хүрээг хамарсан судлагдахуун болоод байна. Гэвч, Монгол улсын хувьд Монголын нийгмийн үеийг тодорхойлсон албан ёсны судалгаа, эрдэм шинжилгээний ажлууд одоог хүртэл хийгдээгүй байна. Нийгмийн хариуцлагынхаа хүрээнд Судалгаа, зөвлөх үйлчилгээний SICA болон Санхүүгийн зах зээлийн холбоо хамтран Монгол Улсад анх удаа МОНГОЛЫН НИЙГМИЙН ҮЕИЙГ ТОДОРХОЙЛОХ СУДАЛГАА-г хийж гүйцэтгэсэн байна. Уг судалгааны үр дүнд үндэслэн Монгол улсын нийгмийн үеийг дараах байдлаар ангилжээ. Үүнд:  Социалист үеийнхэнд 1964 оноос өмнө төрсөн 56-аас дээш насныхан(2020 оны байдлаар) багтана. Социалист үеийнхэн бол хуучинсаг үзэлтэй, капиталист-ардчилсан нийгэмд амьдарч байгаа боловч үзэл бодлын хувьд хэвшмэл социалист хэв маягтай. Зан чанарын хувьд шударга ёсны мэдрэмж өндөртэй. Төр, нам, институцэд итгэх итгэл өндөртэй. Улс орны ирээдүй сайн сайхан болно гэсэн итгэлтэй. Завсрын үеийнхэнд 1965-1982 онд төрсөн 38-55 насныхан(2020 оны байдлаар) багтана. Завсрын үеийнхэнд Социалист үеийнхэн маш хүчтэй нөлөөлөл үзүүлсэн учраас үзэл бодлын хувьд либерал чиг баримжаа сул. Гэвч капитализмийн үр шимийг хамгийн ихээр хүртэж яваа, хэрэглээ өндөртэй үе юм. Энэ үеийнхэнд глобал үзэл бодлууд хараахан төлөвшиж амжаагүй. Шилжилтийн үеийнхэнд 1983-1994 онд төрсөн 26-37 насныхан(2020 оны байдлаар)  багтана. Шилжилтийн үеийнхэн Социалист ба Завсрын үеийнхэнтэй харьцуулахад Шинэ үеийнхэнтэй илүү төстэй бөгөөд нэг бүлэгт хамаарах боломжтой. Үзэл бодлын хувьд ардчилсан, капиталист чиг баримжаа илүү хүчтэй суусан. Шинэ үеийг бодвол илүү прагматик, ирээдүйд итгэх итгэл нь илүү хүчтэй. Шилжилтийн үеийнхний дийлэнх нь Шинэ үетэй адилаар интернет, сошиал медиа орчноос мэдээллээ авч байна. Энэ үеийнхэн бусад үетэй харьцуулахад илүү оппортунист хандлагатай байна. Шинэ үеийнхэн 1995 оноос хойш төрсөн буюу 25-аас доош насныхан(2020 оны байдлаар)   юм. Шинэ үеийнхэн бол хувь хүний эрх чөлөөний мэдрэмж өндөртэй, либерал үзэлтэй, төр болон намд итгэдэггүй, институцэд биш өөртөө илүү итгэдэг, бусад үеүдтэй харьцуулахад хамгийн их дижитал, сошиал хэрэглээтэй байна. Тэд бусад үеүдтэй харьцуулахад үзэл бодлын хувьд илүү баруунжсан, глобалчлагдсан байна. Өнөөдөр Монголын бизнесийн байгууллагууд барууны Baby Boomer, X, Y, Z үеийг шууд хуулбарлан авч, ашиглаж байна. Өөрөөр хэлбэл, биднээс огт өөр замаар явж ирсэн улсын иргэдэд хамаарах үеийг ашиглаж байна гэсэн үг. Жишээ нь: Америк улсын Baby Boomer үеийнхний үзэл бодол, хандлага Социалист нийгмийн үетэй ямар ч холбоо хамааралгүй юм. АНУ болон Монголчуудын глобал асуудалд хандах хандлагын ялгаатай байдлыг ижил хүйстний гэрлэлтийг хүлээн зөвшөөрч буй эсэх дээр авч үзлээ. Уг асуултын хүрээнд АНУ-ын Pew Research Center-ийн 2019 онд хийгдсэн судалгааны мэдээллийн санг “Монголын нийгмийн үеийг тодорхойлох” судалгааны дата мэдээлэлтэй харьцуулав.  Зураг 1. Ижил хүйстний гэрлэлтийг зөвшөөрч байгаа байдал, хувиар АНУ-ын хувьд ижил хүйстний гэрлэлтийг дунджаар 61хувь хүлээн зөвшөөрч байгаа бол Монголчуудын хувьд дунджаар 22,5 хувь хүлээн зөвшөөрсөн байна. Глобалчлалын асуудал болох ижил хүйстний гэрлэлтийг хуулиар хүлээн зөвшөөрөх байдал Монголчуудын хувьд Америк улсаас эрс ялгаатай байна. Эндээс, Америк улсын тодорхойлж гаргасан Baby boomer, X,Y, Z  үеүдийн нэршлийг Монгол улсын хувьд ашиглах буй явдал зохимжгүй гэдэг нь харагдаж байна. МОНГОЛЫН НИЙГМИЙН ҮЕИЙГ ТОДОРХОЙЛОХ СУДАЛГАА-ны зарим онцлох дүнгээс дурдвал: Асуулт 1: Монгол улсын хувьд 1990 оноос хойш эдийн засаг болон ард иргэдийн амьжиргаа сайжирсан уу? Зураг 2. Эдийн засаг болон хувь хүний амьжиргаа сайжирсан эсэх нийт оролцогчоор, хувиар  Зураг 3. Эдийн засаг болон хувь хүний амьжиргаа сайжирсан эсэх үеэр, хувиар  Монгол улсад 1990 оноос эдийн засаг болон ард иргэдийн амьжиргааг социалист, завсрын үеийнхэн муудсан гэж хариулсан нь нийгмийн шилжилт хөдөлгөөнөөс үүссэн эмх замбараагүй байдал тэдний амьдралд сөрөг байдлаар нөлөөлсөнтэй холбоотой байж болно. 1990 оноос хойш бодитоор хүмүүсийн хэрэглээ өсч, нэг хүнд ногдох машины тоо, дэлгүүрүүдийн барааны төрөл, чанар олширсон боловч эдгээр үеийн хүмүүс худалдан авах чадвар муудсаар ирсэн. Инфляц өндөр, төгрөгийн ханш тогтмол сулардаг, шударга бус баялгийн хуваарилалт явагдсаар байгаа зэргийг харгалзан ийм хариулт өгсөн болов уу. Асуулт 2: Манай улсын боловсролын системийн чанарыг юу гэж дүгнэж байна вэ? Зураг 4. Боловсролын системийн чанарыг үнэлэх байдал нийт оролцогчоор, хувиар   Зураг 5. Боловсролын системийн чанарыг үнэлэх байдал үеэр, хувиар  Цээжлэлт дээр суурилсан Боловсролын систем үеэ өнгөрөөж байгаа  нь төгсөгчид ажлын байран дээр гараад гологдох, цалин хөлс бага байх нөхцөл байдлаар харагддаг. Иймд Боловсролын системийг нийгмийн бүх үеийнхэн муу гэж дүгнэсэн байна. Асуулт 3: Таны бодлоор биеэ үнэлэх нь хувь хүний эрх чөлөөнд хамаарна гэж бодож байна уу?  Зураг 6. Биеэ үнэлэх хувь хүний эрх чөлөөнд хамаарна нийт оролцогчоор, хувиар   Зураг 7. Биеэ үнэлэх хувь хүний эрх чөлөөнд хамаарна үеэр, хувиар  Биеэ үнэлэх нь хувь хүний эрх чөлөөнд хамаарахгүй гэж 10 хүн тутмын 5 хүн үзэж байна. Бусад судалгаанаас харахад, Америкчууд либериал философиороо биеэ үнэлэхийг хувь хүний эрх чөлөөнд хамаарна гэж үздэг. Харин Монголчуудын хувьд огт өөр хандлагатай байна. Судалгааны дэлгэрэнгүй тайлантай танилцахыг хүсвэл www.datamon.mn вебсайт-аас үнэгүй татаж аваарай!",эдийн засаг
"Вагоны хөдлөх бүрэлдэхүүний гол зангилаа эд анги болох хос дугуйн бүрэн бүтэн байдал галт тэрэгний хөдөлгөөний аюулгүй байдлыг хангах нэгэн гол хүчин зүйл нь. Ашиглалтын үед хос дугуйн өнхрөх гадарга, чиглүүлэгч дэл нь зам төмөртэй үүрэлцсэний улмаас элэгддэг. Элэгдлийн хэмжээ зөвшөөрөгдөх хэмжээнээс их болох үед дугуйг зорох шаардлага үүсдэг бөгөөд нэг удаагийн зоролтоор дугуйн диаметр 6-8 мм багасдаг. Ашиглалтын хугацаанд хос дугуйг 3-4 удаа зорох боломжтой, үүнээс цааш дугуйг шинээр солих буюу их засварт оруулах шаардлагатай болдог аж.  Хос дугуй элэгдэж гэмтсэнээс вагон замаас гарах, цаашлаад осол аваар гарах шалтгаан болдог байна. УБТЗ-ын хэмжээнд 13888 ачааны, 1697 зоригчийн вагоны хос дугуй байдгаас 90 хувь нь ашиглалтад, үлдсэн 10 хувь нь засварт байна. Өнөөдөр УБТЗ-д хос дугуйн нөөцийн дутагдалд оржээ. Жилд дунджаар хос дугуй 4-5 мм элэгдэж байдаг тул засвар хийх зайлшгүй шаардлагатай. Хос дугуйн их засварыг ОХУ-ын хос дугуй угсардаг үйлдвэрүүд рүү явуулж, засдаг бөгөөд жилдээ 500-600 хос дугуйд их засвар хийх ёстой ч санхүүгийн боломжоос хамааран 100-200 хос дугуйг засварлаж иржээ. Уг нь нөөцөд хос дугуйтай бол сэлгэх байдлаар тээврийн үйл ажиллагааг хэвийн хангах боломжтой юм байна. Өнөөдрийн байдлаар засвараас гарсан 18 вагон хос дугуйгүйгээс тээвэрт орж чадахгүй сул зогсож байгааг албаныхан хэлж байна.  Өмнө нь нэг хос дугуйд их засварт дунджаар 13-14 сая төгрөг зарцуулагддаг байсан бол дэлхийн зах зээл дээр металлын үнэ өссөнтэй холбоотой хос дугуйн засварын үнэ 3 дахин нэмэгджээ. Жилдээ тээврийн тарифаас үүдэлтэй 30-40 тэрбум төгрөгийн алдагдалтай ажилладаг УБТЗ-ын тээврийн тарифыг чөлөөлж, тус нийгэмлэг үйл ажиллагаагаа хэвийн явуулах нөхцөл боломжийг олгох шаардлага зүй ёсоор тулгарсан.  УБТЗ-ын Вагоны аж ахуйн албаны Ерөнхий инженер Б.Доржбат “Жилдээ 500-600 хос дугуйг ОХУ-ын үйлдвэр рүү явуулж, их засвар хийлгэн парк шинэчлэлт хийх ёстой боловч хөрөнгө хүрэлцээгүйгээс дээрх хэмжээний хос дугуйнд их засвар хийлгэж чаддагүй. Ингэснээр галт тэрэгний хөдөлгөөний аюулгүй байдлыг хангасан хос дугуйн хомстолд орж эхлээд байна. Жилд дунджаар 100-200 хос дугуйн их засвар хийлгэж, тухайн дугуйнууд нь бэлэн нөөцөд орохгүй шууд вагонд тавигдаж байна. Манайд ашиглагдаж байгаа хос дугуйн 60 гаруй хувь нь ОХУ-д үйлдвэрлэгдэхээ больсон учир сэлбэгийн олдоц муу” гэлээ. 2018 оноос хос дугуйн их засвар үйлчилгээг дотооддоо хийхээр Зүүнхараагийн ачааны вагон депогийн дэргэд дугуй угсрах цех байгуулжээ. Цех ашиглалтад орсон бөгөөд тоног төхөөрөмжийн нийлүүлэлт 60 орчим хувьтай байна. Цех энэ жилдээ бүрэн багтаад ашиглалтад орсноор УБТЗ дотооддоо хос дугуйг засварлах боломж бүрдэх юм байна. Түүнчлэн тус цехэд ажиллах боловсон хүчин бэлтгэгдсэн гэдгийг тодотголоо. Энэ жилийн хувьд 1 тэрбум гаруй  төгрөгийг зөвхөн ачааны вагоны хос дугуйны их засварт төсөвлөжээ. Энэ нь дөнгөж 150 хос дугуйг засварлахад хүрэлцэх юм байна. Уг нь УБТЗ жилдээ 500-600 хос дугуйг засварлах шаардлагатай.  Цаашид төмөр замын тээврийн үйл ажиллагааг хэвийн явуулахын тулд төрөөс төмөр замын тээврийн тарифыг чөлөөлж, зах зээлийн ханшаар нь ажиллуулбал нийгэмлэг өөрийн хөрөнгөөр тээвэрт шаардлагатай хөдлөх бүрэлдэхүүн, дэд бүтцийн салбарын их засвар, хөрөнгө оруулалтад шаардлагатай хөрөнгийг санхүүжүүлэх боломж нь бүрдэх юм. Гэрэл зургийг Л.ЭНХ-ОРГИЛ",эдийн засаг
